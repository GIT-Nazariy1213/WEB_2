<!DOCTYPE html>
<HTML>
<link rel="stylesheet" href="css1\eark1.css">
<HEAD>
<META HTTP-EQUIV="Content-Type" CONTENT="text/html; charset=utf-8">
<TITLE>1.3.Природні умови та ресурси</TITLE>
<style>
   html { overflow:  hidden; }
   div { height:  2000px; }
  </style>
</HEAD>
<BODY background="image1\fon2.jpg">
<P><A HREF="Nature_url4.html">Повернутися до попередньої сторінки<A></P>
<BR><HR>
<H2>Великобагачанський район</H2>
<P>
У  лісовому покриві домінує граб з домішкою дуба звичайного, кленів гостролистого і польового, липи серцелистої,
 берези бородавчастої, ясена звичайного. Грабова діброва знаходиться на східній межі суцільного поширення 
 європейських грабових лісів. Тут відомі і найбільш північні та східні місця зростання деяких європейських
 рідкісних рослин: підсніжника звичайного, скополії карніолійської, цибулі ведмежої, ранника весняного.
 На затінених північних схилах та в тальвегах трапляються реліктові рослини, що збереглися тут з льодовикових 
 часів: багаторядники Брауна та шипуватий, голокучник дубовий, грушанка мала. На добре освітлених південних
 схилах можна зустріти релікти вже більш теплого міжльодовикового періоду: чину рябу, шоломницю високу та ін.<BR>
Значний науковий інтерес становлять екосистеми заплавних островів. Саме їх можна віднести до еталонних. 
Після створення на Дніпрі каскаду водосховищ таких островів практично не залишилося.<BR>
Багатою є також фауна. Серед хребетних тварин у заповіднику мешкають 233 види птахів, 53 види ссавців, 
11 видів земноводних, 8 видів плазунів, 37 видів риб та 1 вид круглоротих, у тому числі чимало рідкісних
 видів. Щороку на Дніпрі біля заповідних островів зимує до 14 особин орлана-білохвоста, а з 1996 року 
 цей птах почав гніздитись у заповіднику. Трапляється на прольоті чорний лелека. Неодноразово зустрічались
 змієїд і балобан. На острові Круглик є велика колонія чаплі сірої - близько 150 гнізд. На прольоті у порівняно 
 великій кількості бувають на островах велика та мала білі чаплі.<BR>
Велике значення має  район і як місце відпочинку птахів під час прольотів. Восени в затоках і затопленому лісі 
на Круглику можна бачити великі зграї качок, куликів, мартинів.<BR>
Із ссавців звичними мешканцями заповідника є козулі, кабани, лисиці, зайці, борсуки, трапляються лосі. 
На островах постійно живуть кілька сімей бобрів, біля води можна побачити сліди видри та норки.[2]

</P>
</BODY>
</HTML>